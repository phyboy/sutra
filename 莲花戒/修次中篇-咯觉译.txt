                  修  次  中  篇
                                         蓮花戒大師   作    喀覺   譯
     梵文云：跋瓦納乍瑪
     藏語云：修次中篇                                                  
　　　
　　　「虔誠致禮敬文殊孺童尊」，
　　　
　　　茲略述諸隨大乘經藏軌理者之修持次第。此中，欲極速證得一切種智，當具尋思，現前精勤於能得彼之眾因緣。
　　　
　　　如是，此一切種智，不可無因生。若是，一切時中，一切皆成一切種智，將成合理故。若無觀待而出生，則任何皆不應有阻礙，以之，一切皆不成一切種智。如是，時而有出生滅亡故，諸實事唯觀待於因，時而亦將有成就一切種智。非一切時，非一切處，亦非一切。彼故必定觀待因與緣。彼等因緣中，當依諸無謬、無不齊全者。
　　　
　　　殷重行於錯謬因，縱經極長時，然不獲所欲果。譬如，由山羊擠牛奶般。由未觀所有因，亦將不生果。蓋無任何種子等，不長苗芽等果故。以是，欲得彼果，當依所有無謬因緣。
　　　
　　　若問：一切種智果位之因緣，彼等為何耶？謂似我猶如天生盲，無法示彼等，然如薄伽梵，現證圓滿已，對諸所化機所宣者，我亦將以薄伽梵語作宣說。於彼，薄伽梵曾告曰：「祕密主！彼一切種智之智慧，是由大悲根本生，是由菩提心因生，是以方便臻至究竟。」是故，若欲證得一切種智，當學悲心、菩提心及方便，此等三。
　　　
　　　若發悲心，諸菩薩現前拔濟一切有情故，定成誓盟。次，明我見已，將恭敬趣入，極艱難行，必無間斷，長時修習福德與智慧資糧。既入彼已，定修圓滿福德資糧。若圓諸資糧，則如於掌中，證得一切種智。是故，一切種智之根本，唯有悲心，當由最初即修彼。《正法集經》亦告云：「薄伽梵，菩薩不應學極多法。薄伽梵，菩薩若善持一法，善為觀察，彼之手中，已握一切佛法矣。若問：為何一法？即此大悲心。」
　　　
　　　諸佛薄伽梵，以大悲心遍攝持，已獲一切自利圓滿，乃至有情界盡前，常住於世，然所作不似聲聞，入涅槃城最極寂靜中。觀照有情，遠離涅槃城，如離焰鐵屋，故諸薄伽梵之無住涅槃因，乃彼大悲心。
　　　
　　　此中當詮，修持悲心次第，最初即入，著手起行。起初，暫修平等捨，於諸有情，當除貪或瞋，成辦平等心。
　　　
　　　思惟一切有情，皆欲安樂，不欲痛苦，無始輪迴中，無何有情，未曾百次為我親人。周遍思之，此若俱祇數，或有於之生貪，或有起瞋，故我當以平等心，對待諸有情。作意思已，先由中庸者著手，亦於親敵，修平等心。
　　　
　　　次於一切有情，先修平等心，再修慈愛。以慈愛水，滋潤心續，如有黃金之地，於之播下悲心種，將極順利旺生長。次以慈愛，薰習心續已，當修悲心。
　　　
　　　彼悲心，乃欲一切痛苦有情，遠離痛苦之希冀相。三界所有有情，隨其所應，皆以三苦相，受極痛苦。是故，當於一切有情修彼也。似此，薄伽梵曾告曰：「一時，彼等有情地獄之眾有情，無間長時，唯沈溺於熾熱等諸種苦河中。」亦告曰：「如是餓鬼眾，多數感受，難以堪忍，饑渴苦火枯槁之極苦身軀。」顯然，旁生眾亦是，唯感相互吞噬、瞋怒、廝殺、傷害等苦。人眾亦是，感受遍求不得，相互仇恨、傷害、愛別離、怨憎會、貧困等無量苦。  凡由貪等煩惱，諸纏蔽心，抑或被諸惡見所擾亂，彼一切皆是痛苦因，如處斷崖，唯是極苦。縱是諸天，亦被壞苦所苦惱。諸享慾天神，彼等恆感死歿及墮落等恐怖，憂鬱御心，云何安樂。
　　　
　　　行苦，乃業與煩惱之性相，隨他轉之體性，一一剎那自然壞滅之性相，周遍一切眾生。
　　　
　　　以是，所有眾生，皆住苦火焰燃中。見已，作意思惟，如我不欲苦，所有他人亦皆同。鳴呼！疼愛我之此等痛苦有情，如何由彼痛苦脫離出？謂如己受苦般，亦可以欲離彼之行相，以彼悲心，住三摩地，或一切威儀中；當於一切時，於諸有情修習之。如云，最初唯於眾親友，由見所受諸種苦，故當修持之。
　　　
　　　次，唯平等觀諸有情無差別，思惟一切有情，唯是我親人，周遍思已，次當於諸中庸者修習。其時，如於親友般，平等入彼悲心。彼時，當於十方一切有情修習。其時，猶如愛兒受苦之母般，自感極苦，欲拔出苦之行相，悲心自然流露。於彼一切有情，平等而住，彼時，即稱圓滿矣，亦得大悲心之名。
　　　
　　　修習慈愛，最初由親友作起，欲彼遇樂之行相。漸次，當於中庸以及怨敵修習。如是，串習彼悲心，逐漸，希欲現前拔濟所有有情，將自然湧現。
　　　
　　　次，串習根本悲心已，當修菩提心。彼菩提心，行相分二：世俗及勝義。其中世俗，謂許誓以悲心，現前拔濟所有有情，為饒益眾生故，思惟願證成佛。以欲求無上正等圓滿菩提之行相，初發起心。彼復，如《戒品》所示之儀軌，當由安住菩薩戒之餘智者處發心。
　　　
　　　如是，既發世俗菩提心，為發勝義菩提心故當勵力。彼勝義菩提心，謂出世間盡離諸戲論，極其光明、勝義所行境、無垢、不動、宛如無風之燈明，持續不動搖。彼由恆時恭敬，長時串習奢摩他、毘缽舍那瑜伽而成辦。
　　　
　　　如《聖解深密經》云：「慈氏！當知凡諸聲聞眾、菩薩眾、如來眾之善法，所有世間、出世間，皆是奢摩他與毘缽舍那之果」。彼二能攝一切三摩地故。所有瑜伽師，一切時中，定當依奢摩他、毘缽舍那。如彼《聖解深密經》云：「佛告曰，如我所示，任何聲聞眾、菩薩眾、如來眾之三摩地諸行相，當知一切皆為奢摩他與毘缽舍那所攝。」
　　　
　　　唯有串習奢摩他，諸瑜伽師無法斷障，僅暫時駕馭煩惱耳。無智慧光明，不能善滅隨眠故，無法善滅隨眠。是故，彼《聖解深密經》云：「靜慮駕馭諸煩惱，智慧能善滅隨眠。」《三摩地王經》亦云：「縱然修彼三摩地，彼不能壞計我想，彼煩惱故極錯亂，如此勝行修禪定，設若妙觀法無我，分別觀彼若修習，彼乃涅槃果之因，以彼餘因無寂靜。」
　　　
　　　《菩薩藏》亦云：「凡未聞此菩薩藏法數，未聞聖法毗奈耶，僅執三摩地以為足，隨我慢勢力，將墮我慢中，不能脫離生、老、病、死、哀傷、呻號、痛苦、憂愁、諍鬥，六道眾生，不脫輪迴，不能盡脫苦蘊。了知彼已，如來告曰，隨順由他聞，將由老死脫。」
　　　
　　　以是故，欲斷諸障礙，出生遍淨慧，當住奢摩他，當修智慧。如《聖寶積經》亦告云：「住戒證得三摩地，得三摩地修智慧，以智獲得清淨慧，以清淨慧戒圓滿。」
　　　
　　　《聖大乘修信經》亦告云：「善男子，若未近主智，我不說諸菩薩信大乘，如何出生大乘。善男子，以此法數，如是，菩薩信於大乘，成為大乘，皆可也。當知彼一切，皆以無散心，正思義及法而出生。」唯以離奢摩他之毘缽舍那，瑜伽師之心境，將成渙散，如處風中燈，將不堅穩。
　　　
　　　以是，不生極明智慧光。故當依似此二。彼故，《聖大涅槃經》亦告云：「諸聲聞眾，不見如來種，三摩地強烈故，智慧微劣故。諸菩薩眾，雖見然不明。智慧強烈故，三摩地微劣故。如來遍照一切，奢摩他及毘缽舍那相應故。」以奢摩他勢力，如燈不為風動，心不為妄分別心風所動搖。以毘缽舍那，盡斷惡見垢，不為諸餘所乘離。如《月燈經》所云：「以奢摩他勢力無動搖，以毘缽舍那將如山般。」故當住彼二而行瑜伽。
　　　
　　　於彼最初，一時，瑜伽師問：「其以安樂，迅速成辦，奢摩他及毘缽舍那，當漸依奢摩他及毘缽舍那資糧。彼中，何為奢摩他資糧？」謂住隨順處、少欲、知足、盡斷諸雜務、尸羅清淨、盡斷貪等妄念。
　　　
　　　彼中，當知隨順處，是具五功德者，謂無劬勞能得衣食等故易得；人不兇惡，未住怨敵等故處所善；無病之地故地良善，友伴具戒見同故友伴善；日間無眾多人故，又夜靜聲寂故具足善。
　　　若問：何為少欲？謂無增上貪著眾多、上好法衣等。若問：何為知足？謂僅得粗陃法衣等，常能知足。若問：何為盡斷諸雜務？謂盡斷買賣等惡事、與在家出家眾太親近、行醫、星算等。若問：何為尸羅清淨？謂於二戒，不違越其自性及遮制罪學處。放逸破時，速速追悔，如法而行。
　　　
　　　有謂聲聞戒中，他勝罪不准還淨，然若彼亦具追悔心，並具爾後不再犯之心，分別觀察以何心造彼業，彼心無自性故，修一切法無自性故，當說其戒，唯是清淨。由聖者未生怨之追悔清淨，而當了知。是故，當精勤修無彼追悔者。
　　　
　　　作意貪等，其此世、後世眾過患，斷尋思彼等。同樣，輪迴實事不論可愛或不可愛皆是，彼等一切，皆是壞滅法，毫不堅固。彼等一切，必然無長耽擱，終將與我分離，我又何以於彼增上貪著等。思惟而修故，斷除一切尋思。
　　　
　　　若問：何為毘缽舍那資糧？謂依聖士夫、遍尋多聞、如理思惟。若問：於彼，當依何聖士夫？謂多聞、詞明、具悲心、忍厭倦者。
　　　
　　　「若問：於彼，何為遍尋多聞？謂凡薄伽梵所宣之十二部契經，了義或不了義者，恭敬諦聽。似此，《聖解深密經》告云：「隨欲不聞聖者語，是毘缽舍那障。」
　　　
　　　彼經云：「毘缽舍那，是由聞思所成之清淨見因出生。」《聖無愛子請問經》告云：「具聞生智慧，具慧息煩惱。」
　　　
　　　若問：何為如理思惟？謂凡了義經藏，或不了義經藏等，當善抉擇。如是，菩薩若無礙，於所修者，將得專一決定解。若非如是，則如乘車抵岔路口人，於疑處，不得專一決定解。
　　　
　　　瑜伽師於一切時中，斷魚肉等，非不相順，當定量而食。似此，菩薩積聚所有奢摩他與毘缽舍那資糧，當以彼入修。
　　　
　　　彼中，瑜伽師正修時，最初，為圓滿諸所有事，行大小便己，於無聲荊棘悅意處，作意思惟：「我當安置一切有情於菩提心要。」且以欲現前拔濟所有眾生之思，令大悲心現行。五體投地，頂禮安住十方一切佛菩薩眾已，於面前，盛設佛菩薩之畫像等，或餘者亦可。
　　　
　　　於彼等，儘力供獻、讚頌、懺悔己罪、隨喜所有眾生善行。於極柔軟舒適墊上，雙足結至尊毘盧遮那佛之全跏趺，或半跏趺亦可。眼勿太張，亦勿太閉，垂注鼻端。身勿太彎，亦勿太仰，端身筆直，當內住正念而坐。
　　　次，雙肩平衡，頭勿太低太高，且勿偏一方。從鼻至臍，端直而住。齒唇自然而住，舌抵上牙齦，氣息內外游走，勿令出聲，或粗猛或不調。務必令出息、入息無感覺，徐徐任運而轉。當如是作。
　　　於彼最初，當暫修習奢摩他。止息散逸外境已，持續緣於內，自然運轉，安住具足喜悅輕安之心性，即所謂奢摩他。
　　　
　　　緣彼奢摩他時，任何伺察真實，即為毘缽舍那。如《聖寶雲經》所云：「奢摩他乃心一境性，毘缽舍那乃正分別尋思。」
　　　
　　　《聖解深密經》云：「世尊！云何遍求奢摩他，善巧毘缽舍那？佛告曰：慈氏！如我所說，法假安立。契經、應頌、記別、諷誦、自說、因緣、譬喻、本事、本生、方廣、希法、論議，凡為菩薩眾所說，彼等菩薩當諦聽、善受、熟讀、意善尋思、觀見，極通達已，彼獨處寧靜，內正安住，如善思法，於彼等作意。以何心作意之彼思，持續作意思惟。如是而行，多次安住，於彼起身輕安，或心輕安，彼即名奢摩他。如是，即菩薩遍求奢摩他。以彼，身得輕安，或心輕安已，安住於彼，斷除心渙散，如所思法，於彼等性中，分別尋思、勝解三摩地所行境影像。如是，於彼等三摩地所行境影像，任何思擇、最極思擇、周遍尋思、周遍伺察、忍、欲、分別、觀見、通達所知義，即名毘缽舍那。若如是，菩薩即善巧毘缽舍那。」
　　　
　　　於彼，瑜伽師欲現前成辦奢摩他，最初暫於契經、應頌等所有經藏，專注真如、抉擇真如。謂抉擇真如，即總攝一切，心當近住於彼。越專一越能攝持一切法，故心當近住於彼蘊等。當專一住心於，如所觀察、如所聽聞之佛身像。如《聖三摩地王經》所云：「以如金色之佛身，普嚴世間怙主尊，於彼所緣誰心住，稱彼菩薩根本定。」
　　　
　　　如是，隨彼所欲之所緣，安住心已。當再於彼，持續住心。於彼近住已，當如是運行。觀察思惟，善持所緣否？或沈沒否？或高揚散於外境否？於彼，若為昏瞶或睡眠所蔽，必沈沒或觀見疑似沈沒，彼時，當作意極喜事物，佛身像等，或光明想。次，除沈沒已，務必於彼所緣，令心極明白觀見所緣。當如是作。
　　　其時當知，若如天生盲、人入暗中、或閉眼，心未極清楚觀見所緣，彼時已成沈矣。其時，馳散於外境色等，尋思彼等德故、或作意餘事、抑或欲求昔曾經歷境，心掉或觀見疑似掉，彼時當作意，諸行無常、苦等，令厭離事。次，息渙散已，以正念正知繩索，拴意大象，於彼所緣樹幹上。
　　　何時無沈或掉，見心自然安住，彼時，於彼所緣，馳鬆功用，當平等捨，彼時，隨欲安坐。似此串習奢摩他，身及心將成輕安，如所欲求，心於所緣得自在。彼時，當知業已成辦奢摩他。
　　　
　　　成辦奢摩他已，次當修毘缽舍那。當作意思此，所有薄伽梵語皆善說。直接間接闡明真實，趣入真實。若知真實，光明現故，如除昏暗，將離一切見網。唯以奢摩他，不成清淨智，不能除障黯。以慧善修真實，將成清淨智。唯以慧能證真實性，唯以慧能正斷障。以是，我當住奢摩他，以慧遍尋真實。當思不僅以奢摩他為滿足。
　　　
　　　若問：何為真實？謂其勝義上，一切實事，空掉補特伽羅及法我二。彼又以慧波羅密多通達，非以餘者。如《聖解深密經》云：「世尊！菩薩以何波羅密多，善持諸法無自性？觀自在！以慧波羅密多持。」以是，住奢摩他已，當修毘缽舍那。
　　　
　　　於彼，瑜伽師當如是伺察：補特伽羅，謂除蘊、界、入處外，另無所緣。補特伽羅，非蘊等性。彼諸蘊等，是無常及眾多性故。以餘尋思，不可詮說，補特伽羅是常或獨一性，故彼自性或餘，皆不可有補特伽羅實事，因無餘實事故。以是，如說世間我，或謂我，上唯錯亂耳，當伺察之。
　　　
　　　當如是修法無我：所謂法，簡言之，指五蘊、十二入處、十八界。其中，任何蘊、入處、界有色，彼等勝義上，不於心相外另有。彼等碎極微塵，諸極微塵，若分別觀察，其支分自性，定無所得故。
　　　
　　　以是，無始以來，隨耽著非實色等轉故，如於夢中顯現所緣之色等，於諸愚者心中，色等外境，雖現為遠離，然勝義上，當伺察此中色等，不於心相外另有。彼或有思忖：此三界唯心也。似此，所有思惟法，唯心耳。知已，於彼分別尋思，即稱之分別思擇一切法自性，分別思惟心性。當似此伺察彼。
　　　
　　　勝義上，不許心諦實。若時，執虛假體性之色等相，心中所現，諸種行相時，彼豈是諦實乎？如色等虛假，同樣心亦不於彼外另有，故是虛假。猶如色等諸行相，自性非一亦非多。如是，不於彼心外另有故，自性非一亦非多。是故，心之自性，唯如幻等般。
　　　
　　　如心一般，當觀諸法自性，唯如幻化等。似彼，以慧分別思擇心自性。勝義上，不見心於內，亦不見於外，亦不見無二；不見過去心，不見未來心，不見現在心；心生時不來，滅時亦不去；心無可持，無可闡示，非有色也。
　　　若問：「無可闡示，無可持，非有色，是何耶？彼自性如何？」如《聖寶積經》云：「迦葉！遍尋不得心，不見所未尋得者。所未見者，彼非過去，亦非未來，亦非現在。」謂方廣也。以彼如是思擇，不見心之真開端，不見真末端，亦不見真中央。心無邊無中央，如是當知，諸法亦無邊無中央。似此，了知心無邊無中央已，不見任何心自性。」
　　　
　　　周遍尋思心，彼亦通達空。通達彼故，實不見心相自性成立，色等自性。如是，以慧實不見諸法自性。不作分別，所謂色是常、無常、空、不空、有漏、無漏、生、未生、有、無。如是，不思擇色、受、想、行、識。有法若不成立，彼諸差別，亦不成立，焉能於彼思擇乎？
　　　
　　　是故，以慧伺察，其時，彼瑜伽師，勝義上，定不執任何實事自性，彼時，即入無分別三摩地，亦通達諸法無自性。
　　　
　　　其以慧分別思擇實事自性，若未實修，唯作意遍斷而行，彼終將不能滅除妄分別，且不通達無自性性，因無慧光明故。
　　　
　　　薄伽梵告曰：「似此，由正妙觀察，出生真實如所有性智慧火，如鑽木取火，焚燒分別柴。」
　　　
　　　《聖寶雲經》亦告敕云：「如是，巧知過患，離諸戲論故，修習空性，行持瑜伽。多修空性，遍尋伺心，旁騖何處或於何，尋心所喜處，通達彼及彼等自性空。若思擇彼心為何，則通達空。遍尋以何心通達，則悟彼自性亦空。似此，通達彼故，即入無相瑜伽。」以此闡示，周遍通達，即入現前空無相中。
　　　
　　　僅作意遍斷，或未伺察慧之實性，則極可明示，其尚未入無分別性。如是以彼慧，如實正思擇色等實事自性已，當修靜慮。然若住色等時，不修靜慮；住此世及他世間，不修靜慮，因彼諸色等，無所緣故。以是，稱之無住靜慮。
　　　
　　　以慧分別思擇，所有實事自性，因無所緣而行靜慮，彼故稱之勝慧靜慮。如《聖虛空藏經》與《聖寶髻經》等所闡示。
　　　
　　　如是，趣入補特伽羅與法無我之真實性，彼周遍思擇、觀察無遺故，遠離分別及伺察；無何言詮，專一作意，自然而入，現前無造作，極為明了，安住修習真實義。住彼中已，心當持續勿渙散。若時，於其期間，因貪欲等，心散於外，彼時，即心渙散為覺受，速修不淨觀等，止息渙散，令心速再趣入真實義。若時，見心不樂於彼，其時，當觀三摩地功德，修歡喜彼。見渙散為過患，亦當止息不樂。
　　　
　　　倘為昏瞶或睏睡所制，運行不清楚，見心沈沒，或恐其沈沒，彼時，如前作意，極喜之事，速止沈沒，極嚴執持所緣真實義。若時，倘隨念先前嬉笑或遊戲，見心高舉，或恐成掉，彼時，如前作意，無常等厭離事，令息渙散；次當勵力，令心無造作，趣入真實義。
　　　設若其時，已離沈與掉，平等而住，心自然趣入真實義，彼時，當釋放功用平等捨。心平等住時，若起功用，彼時，心將渙散。若心已沈沒，而未起功用，彼時，極沈沒故，無毘缽舍那，心如天生盲。是故，若心沈沒，當起功用。若心平衡，勿起功用。若時，修習毘缽舍那，智慧極增強，彼時，奢摩他式微故，宛如風中燈，心將動搖，彼故無法明見真實。若致此，當修奢摩他。若奢摩他增強，則當修智慧。
　　　
　　　若時，二者俱轉時，無損身與心，於其期間，當安住無造作。若損身等，於彼期間，當觀諸世間，如幻化、陽焰、夢境、水月、光影，如是作意思惟。
　　　
　　　此等有情，未悟似此奧妙故，輪迴遂成染污，然若作意思惟：我務必悟解彼等法性，現行大悲及菩提心。次憩息之，又當如是，趣入諸法無相三摩地。又若心極厭倦，當如前憩息。此乃止觀雙運道，當緣念有分別或無分別影像。
　　　
　　　似彼，瑜伽師以此次第，於一小時、巡夜半座、一座間，或隨所欲，正坐修真實。此乃善揀擇義靜慮，是《聖楞伽經》所闡示。次，若喜由三摩地起身，不結跏趺，作是思惟：此等諸法，勝義上無自性，然世俗上，卻住其行相。若非如是，業果關係等，云何安住？世尊亦告曰：「世俗實事生，勝義無自性。」
　　　
　　　作意思惟：此等童稚有情，增益無自性諸實事為有，故心顛倒。長久漂蕩輪迴輪轉中，故我務必圓滿無上福德智慧資糧，為證得一切種智果位，當悟彼等法性。次，徐徐解除跏趺住，致禮安住十方一切佛菩薩眾，供養讚頌彼等已，唸誦《普賢行願品》等廣願文。次，當勤修空性及大悲心要訣，即布施等，成辦所有福德智慧資糧。
　　　
　　　如是，彼靜慮即現前成辦具一切勝空性。《聖寶髻經》云：「穿彼慈鎧甲，安住大悲處，現前成辦起，具一切勝空性之靜慮。若問具一切勝空性是何耶？謂不離布施、不離持戒、不離忍辱、不離精進、不離靜慮、不離智慧、不離方便。」謂如廣教敕。菩薩周遍成熟一切有情、圓滿淨土、身軀、眾僕眷等方便，定須依布施等善行。
　　　
　　　若非如是，告曰：諸佛淨土圓滿。彼是何果耶？如是，具足一切殊勝遍知之智，彼以布施等方便而圓滿。薄伽梵告曰：「彼遍知之智，以方便臻至究竟。」以是故，菩薩亦當依施等方便，非唯空性。
　　　如《聖方廣攝諸法經》亦告云：「慈氏！諸菩薩正修六波羅密多，此是圓滿菩提故。於彼，彼等愚者言：『菩薩當唯學般若波羅密多，諸餘波羅密多有何用。』彼等輕視諸餘波羅密多。無能勝！此於意云何，何以嘎希嘎王，彼為鴿子故，施予己肉，彼智失壞乎？慈氏道：『世尊！彼非也。』世尊告曰：『慈氏！行持菩薩行，具六波羅密多善根，凡所積善根，彼等豈成損害乎？』慈氏道：『世尊！彼非也。』世尊告曰：「無能勝！汝亦於六十劫，正修布施波羅密多，六十劫正修持戒波羅密多，六十劫正修忍辱波羅密多，六十劫正修持精進波羅密多，六十劫正修靜慮波羅密多，六十劫正修智慧波羅密多。於彼，彼等愚者言，唯以一法成菩提，如是即為空性理。謂彼等諸行，將成不清淨。』」
　　　若離方便，唯以菩薩之智，則如聲聞，無法作佛事行，然若以方便利濟，能成之。如《聖寶積經》云：「迦葉！如是，譬如宰相所攝諸王，行諸所欲。同樣，善巧菩薩智慧方便，周遍攝持，彼亦作一切佛事行。」諸菩薩之道見或餘者，外道、聲聞眾之道見或餘者，如是於我等，諸外道之道見，具顛倒故，遠離一切諸智道，故彼等不得解脫。
　　　聲聞眾離大悲心故，不具方便。以是，彼等獨自趣入涅槃。當許菩薩道，具足智慧及方便。以是，彼等趣入無住涅槃。當許菩薩道，具足智慧及方便。以彼證得無住涅槃。以智慧力不墮輪迴。以方便力不墮涅槃故。
　　　以是，《聖迦耶山頂經》告云：「總攝菩薩道為此二。若問何為二耶？即此方便與智慧。」《聖吉祥第一勝經》告云：「般若波羅密多是母，善巧方便是父。」《聖維摩詰所說經》亦云：「若問何為菩薩之繫縛？何為解脫？謂無方便，遍執入輪迴，是菩薩之繫縛。以方便入輪迴之眾生是解脫。無智慧遍執入輪迴，是菩薩之繫縛。以智慧入輪迴之眾生是解脫。未以方便攝持之智慧是繫縛。以方便攝持之智慧是解脫。未以智慧攝持之方便是繫縛。以智慧攝持之方便是解脫。」謂廣為教敕。
　　　菩薩唯依智慧，將如聲聞，墮入所求涅槃中，如同繫縛，不成解脫無住涅槃。故謂︰「離方便之智慧，是菩薩之繫縛。」以是，尤如依火興災難，菩薩唯為斷除增上顛倒故，當以具方便之智，依於空性。勿如聲聞行。如《聖十地經》告云：「善男子！如是，譬如，有人玩火，恭敬彼火，以之為師。然彼思惟：我雖敬彼火，以之為師，以之為畫，然不欲雙手握此。問何以故？因思忖，彼處將令我身苦，或意憂惱故。如是，菩薩雖思涅槃，然不現行涅槃。問何以故？謂由彼處，我將由菩提退轉故。」
　　　僅依方便，菩薩不能超越異位凡夫地，唯成極繫縛。以是，當依具智慧之方便。似此，如以咒遍攝之毒般，諸菩薩之雜染，若以智慧遍攝力而修，將成甘露。體性增上之有果，更不待言，必須布施等。如《聖寶積經》告云：「迦葉！此譬如，以咒藥遍攝之毒，不能致死。如是，諸菩薩之雜染，以智慧遍攝故，亦不令墮顛倒。」
　　　
　　　其故菩薩以方便力不捨輪迴，彼故不墮涅槃。其故以智慧力盡斷所緣，彼故不墮輪迴。以是，證得無住涅槃佛。故《聖虛空藏經》亦告云：「彼由慧之知，盡捨諸煩惱。以方便之知，不捨諸有情。」《聖解深密經》亦告云：「極不趣入有情義，極不趣攝現前諸作行，我不示之無上正等圓滿菩提。」以是，欲證成佛，當依智慧方便二。
　　　
　　　於彼，修出世間慧時，或極平等住時，雖未依施等方便，然於彼加行，及嗣後任何所生慧，彼時當依方便。是故，當齊入智慧方便二。復次，諸菩薩所趣之智慧方便雙運道即此也。大悲觀照，遍攝一切有情，故依出世間道；起身時，亦如幻師，唯依無顛倒之施等。
　　　如《聖無盡意菩薩品》詳告云：「若問，於彼，何為菩薩方便？何為現證慧？謂入等引，觀照有情，心近住大悲所緣，彼即方便。平等趣入寂靜與最極寂靜，彼即智慧。」《伏魔品》亦詳告云：「復次，正行諸菩薩加行，以慧之解，現前精進。以方便之解，攝一切善法，又以加行及慧之解，修無我、無有情、無性命、無撫育、無補特伽羅。以方便之解，修習成熟一切有情。」《聖正攝一切法經》亦云︰「譬如幻化師，勤離變幻故，彼先已了知，不貪彼幻化。三有如幻化，善知圓菩提，為眾披鎧甲，先知彼眾生。」又告敕曰：「諸菩薩唯隨修習智慧與方便軌理勢力行，加行雖住輪迴，意樂卻住涅槃。」
　　　如是，修空性與大悲心要者，串習無上正等圓滿菩提所攝之布施等方便，為發勝義菩提心故，如前，務必恆修奢摩他及毘缽舍那加行。《聖清淨所行境經》云：「一切時際，宣說諸勝菩薩饒益有情之利益，以如是近住念，一切時中，當串習善巧方便。」
　　　如是，串習悲心、方便、菩提心，此世必然成殊勝。以彼，夢中恆見佛菩薩，亦將夢及諸餘吉夢，諸天亦將喜悅而護衛，一一剎那，積聚廣大福智資糧，將滅煩惱障、惡取趣。一切時中，安樂、意多喜悅、眾多歡喜、身不罹病、得殊勝心堪能性。以彼，將得先知等殊勝功德。
　　　次，以神通力，趣往無量世界，供養諸佛薄伽梵，聽聞彼等法。臨命終時，必見諸佛菩薩眾。餘生世中，將出生於不離諸佛菩薩處，尤其，出生尊貴家庭中。以彼，無需劬勞，圓滿福智資糧，受用富饒、僕眷眾多、聰明穎慧、成熟眾多有情、能憶宿世。由餘經典，當知有無量利益。
　　　如是，恒敬悲心、方便、菩提心，長時修習。漸次，極淨心相續湧現之剎那，周遍成熟故，猶如鑽木取火，修習真實義，臻至最究竟，出世間智遠離所有妄分別網，極為明了，通達法界無戲論，無垢不動，如無風燭，成就無量不動搖。
　　　諸法無我之體性，見道所攝，現證真實，能生勝義菩提心體性，彼既出生，即已趣入緣念實事邊際。生如來種姓中，入於無過菩薩中，由世間眾中退出，安住通達菩薩法性及法界中，證得菩薩初地。彼廣大功德，當由《十地經》等瞭解之。此乃緣念真如性之靜慮，《聖楞伽經》作是說，此入菩薩眾之無戲論、無分別性中。
　　　
　　　隨信解力，非由造作，趣入安立信解行地中。若生彼智，即現前趣入。如是，趣入初地後所修之道，即出世間，及彼後得智二，修習智慧方便，漸次修習，淨除所曾積聚，微細所應斷障，並令之更微細。為證上上殊勝功德故，淨治諸下地，乃至入住如來智，趣入一切種智海，悉數成辦證得所為義之所緣。僅以如此次第，能遍淨心相續，《聖楞伽經》亦曾教敕。《聖解深密經》亦云：「漸次上上之眾地，猶如黃金心純淨，乃至無上正等圓滿菩提，現前圓滿證成佛。」
　　　
　　　趣入一切種智海，宛如如意寶，具足長養一切有情之功德聚，令有往昔所願果，成大悲心性，具諸上究任運之方便，以無量化身，興造無邊眾生義，功德圓滿盡無遺，成就最竟，盡除習氣等過失垢，入於究竟有情界，具足證悟，虔信佛薄伽梵所有功德源處，為圓滿成辦彼功德故，自當勵力於一切。
　　　以是，薄伽梵告曰：「彼一切種智之智慧，是由大悲根本生，是由菩提心因生，是以方便臻至究竟。」
　　　
     聖者長遠拋棄嫉妒污垢等，以諸功德無饜猶如湖水等，
     分別宣說善妙雋語令眾持，宛如天鵝由喜湖中取乳汁。

             是故眾多智慧者，意遠斷墮黨紛擾，
             遠勝愚者善說語，一切唯當受持之。

             宣說似此中觀道，任何我得諸福德，
             祈願以彼令諸眾，悉皆證得中觀道。

　　　游方僧蓮花戒所撰《修次中篇》業已圓滿，天竺堪布，栴迦瓦瑪及譯師僧智軍，梵譯藏且抉擇。
　　　
               