《修习次第后篇》
（《引自莲花戒名著〈修习次第论〉研究》）

梵文云:跋瓦纳乍玛。
藏语云:修习次第论。
向文殊童子敬礼!
为诸随大乘经藏轨理者，兹略述修习次第。

　　于彼，世尊虽云诸菩萨入禅之道无数，然奢摩他、毗钵舍那二者遍及一切禅定故，兹略述彼奢摩他、毗钵舍那双运之道。
　　世尊云:“众生为相缚，及为粗重缚，要勤修止观，尔乃得解脱。”如是故，欲舍弃一切障蔽，故将修行奢摩他、毗钵舍那。
　　若具奢摩他力，如同无风处之酥油灯，其心不动摇。若具毗钵舍那，如同阳光驱除黑暗，了悟法之真实性故，能生起智光而断除一切障蔽。
　　是故，世尊开示瑜伽行者之四(所缘)法，即无分别影像、有分别影像、发边际性、所作成办。于彼，奢摩他因喜乐于如佛像等一切法之影像而成所缘，彼即是无分别影像。
　　于彼，真实义无有妄想故，彼称为无分别。喜乐于如是闻到或得到之诸法之影像而成所缘故，称之为影像。瑜伽行者为证悟真实义，以毗钵舍那修习彼影像时，毗钵舍那之相了悟真实义之念想仍存于彼，故称之为有分别影像。
　　瑜伽行者将伺察彼影像之自性故，能如实了知一切法之自性，如观察镜子中显现之我脸的影像，则能显现我脸之不美等。其时，思惟法之真际相之自性时，则能了悟法之真际故，称为于第一地所缘法边际性。
　　是故，如服药之精华，以修行之道，于诸余地中逐次生起极为清净之刹那，此时舍弃一切障蔽之相，得已圆满故，称之为于佛地彼智所作成办所缘。
　　此能指何耶？串习奢摩他、毗钵舍那故，能了悟法边际性。彼能得到舍弃一切障蔽之相而所作成办，彼即是佛。是故，若欲得佛位，就要修习奢摩他、毗钵舍那。不修彼二者，不能了悟法边际性，也不能所作成办。
　　彼于略说，奢摩他即是集心于一境，毗钵舍那即是正思惟，世尊于《宝云经》等中宣说奢摩他、毗钵舍那之相。于彼，瑜伽行者以清净戒律，住于奢摩他、毗钵舍那之资粮，彼为有情生起大悲心，发菩提心而闻、思、修。
　　于彼，瑜伽师正修时，最初为圆满诸所有事，行大小便己，于无杂声荆棘之意乐处，如是作意思惟:“我当安置一切有情与菩提心要。”且以欲现前拔济所有众生之意，令大悲心现行。五体投地，顶礼十方一切佛菩萨众己，于面前盛设佛菩萨之画像等，或余者亦可。于彼等，尽力供献、赞颂、忏悔己罪、随喜所有众生善行。
　　于极柔软舒适垫上，双足结以至尊毗卢遮那佛之全跏趺，或半跏趺亦可。眼勿太张，亦勿太闭，垂注鼻端。身勿太弯，亦勿太仰，端身笔直，当内住正念而坐。复次，双肩平衡，头勿太低太高，且勿偏下方。从鼻至脐，端直而住。齿唇自然而住，舌抵上牙靓，气息内外游走，勿令出声，或粗猛或不调。务必令出息、入息无感觉，徐徐任运而转。当如是作。
　　于彼，诸瑜伽行者，先将心按住于所见所闻之如来身像上，安住其心，修习奢摩他。常思惟如来身像黄如金色，相好庄严，处众会中，以诸方便利益有情。于佛功德发生愿乐，息灭昏沉、掉举等，乃至明见如住面前，应勤修静虑。
　　于是，思惟如来身像的来临及离去，修习毗钵舍那。于是应如此思惟，此如来身像无从来临，亦无去处，即存在而自性空，离我及我之等。如此一般，一切法亦无自性，来去无踪，犹如影像。离实有等自体，如是伺察而住于无虚妄分别及离言之状态，一心一意观修真如而住。此三摩地，于《般舟三昧经》中已阐述。
　　将心安住于一切法之精要集中处，息灭昏沉与掉举等，修习奢摩他。总之，一切法分别摄于色及无色二种，于彼，诸色法摄于色蕴中，受等蕴为无色法之自性。
　　于此，愚者执着于实有故，其心颠倒而流转轮回。为除其颠倒心，为彼等大发悲心。瑜伽行者成就奢摩他，复次，为悟真如，观修毗钵舍那。妙观察即是毗钵舍那。正法，即人、法无我。人无我，即是诸蕴无我及我之等。法无我，即是彼等如魔幻。
　　于彼，瑜伽行者应如是观，谓补特伽罗，除蕴、界、入处外，别无所缘。因彼无显现故，于色等生起我之识故。补特伽罗亦非色等蕴之自性。彼色等无常、多性故。谓补特伽罗是常或独一性，以余寻思故。
　　彼自性或余者不可诠说之补特伽罗实事不可有，因法无余实事相故。如是故，明悟世间之我及谓我等皆为错乱识。于是，为观察法无自性，当观察除了心识外，诸色法是否实有?或心识所显现出来的色法等是否像梦境？应当伺察。
　　彼若将彼等见为极微，诸极微尘亦分细微而观察，则无所缘。如是无所缘，则能摧破彼实有或实无等虚妄，三界唯识而非其余。《楞伽经》经云:“微尘分析事，不起色分别，唯心所安立，恶见者不信。”①
　　应如是观，心性从无始以来，耽著于色等非正法故，犹如梦中显现所缘之色法等，诸愚者见色法等显现为外境，是故，此三界唯心矣。彼如是了知一切安立之法唯有识，若于彼分别寻思，即是思择一切法之自性，分别思惟心性。彼当如是伺察。胜义上，心识亦非生，犹如魔幻。若时，色法等虚假体性，执为实相，心性所现诸行相时，除彼外，别无实有故。如同色法等，彼亦为虚假故，岂能安立?
　　如是色等为诸行相故，自性非一亦非多。如是，彼心亦非另有故，自性非一亦非多。心识生起时无从来处，心识断灭时亦无去处。胜义上既非自生、也非他生、亦非共生。如是故，心识亦如魔幻，如同心识，一切法皆是魔幻。应观一切法实无生。
　　彼瑜伽师以其心观察分别心，则不见其自性。如是，瑜伽师观察所缘及掉心之自性，也无其自性。彼无所缘时，观一切法，了知一切法亦如芭蕉树，本无实义。若时，心从其中退转。于此，实有等分别心息灭，证得离一切戏论之无相瑜伽。
　　《圣宝云经》云:“能染污心而善知之，为灭一切诸戏论故，多修于空而入禅定。以调其心如是修空，于此境界随心着处，当寻是处求其体性遂无所有，无所有故通达于空。所缘之境及能缘心并须观察，作观察己。心境二法悉无所有而通达空，通达空故为修无相。”②
　　此即是说，若不通达此法，彼非能进入无相瑜伽。如是，观察一切法之自性，则无所缘故，既无实有，亦非无有。若彼观为无，则彼于一切时心无显现故。若见一法，彼时彼断灭故，观其无实有，如是观察。若瑜伽师以慧观察，于三时中法无所缘时，其断灭故，当观非实有。法实有及法无有二分别心，摄遍一切分别心故，彼时，似此，彼无生起其它分别心。若无能摄之法，亦无所摄之法。
　　如是故，已入离戏论无分别，亦不住于色法等。以慧观察，一切法之自性无所缘故，即是殊胜智慧之瑜伽师。如是，彼己趣入补特伽罗与法无我之真实义中，无余思择及观察处故，远离分别及伺察，无何言诠，专一作意，自然而入，现前无造作，极为明了，安住修习真实义。心住于此，心续当勿涣散。
　　若见心涣散于外境，彼时当观察彼自性，止息涣散，令心安住于真实义。彼时，若见心不乐于彼，当观三摩地之功德，修欢喜彼。见涣散为过患故，当止息不乐。由于昏馈或困睡所抑，运思不清故，见心已沉没，或恐其沉没。彼时，观想佛像等极喜之事，或观所见之物，止息沉没，严持真实义。
　　若瑜伽师如生盲，或如人入暗室，或如闭目，不明持真实义，当知彼时已成沉而无胜观。彼时，若欲昔曾经历境等故，见心掉举或疑似掉举，彼时当观无常等，令生厌离事，止息掉举。于是，又为趣入真实义，心中无一造作而励力。若时，如同涣散之人，或如猴子，心不能安住予（于）一境，则为掉举，当知未入奢摩他。
　　为远离昏沉和掉举，平等住心，自然趣入故，心住极明真实义，彼时，当放松功用故，住平等舍。当知已成就奢摩他及毗钵舍那双运。若修习毗钵舍那，智慧极增强。彼时，奢摩他成微弱故，宛如风中灯，心将动摇。彼故，无法明见真实义。如是故，当修奢摩他。若奢摩他增强，宛如睡眠之人，不得明见真实义。如是故，彼时，当修般若矣。
　　若如二大象共入，二者俱入时，乃至于心身无损，也无造作而安住。总之，一切三摩地有六种过失：即懈怠、所缘忘失、昏沉、掉举、无功用、功用。此六种过失有八种断行对治，八种断行即是信、愿、勤、轻安、念、正知、思、舍。
　　信等前四法对治懈怠，如是信解三摩地诸功德，以此信解故，诸瑜伽师，于彼生愿望。生愿望而发精进。以精进之力，能使身心勇悍。后得轻安故，能对治懈怠。是故，以信解等舍弃懈怠，故当观修彼等。
　　念即对治所缘忘失。正知即对治昏沉及掉举，因为正知能观见昏沉及掉举故。未止息昏沉及掉举时，无功用即是过失，故当其对治观修正思。若时。昏沉及掉举已止息，心住正智时，功用即是过失，彼时，其对治当修舍。心住平等舍时，若起功用，心将趣入懈怠。心诚昏沉时，若无功用，亦无毗钵舍那故，宛如盲人，心入昏沉。如是故，解除恐惧心，止息掉举，心住平等故，修平等舍。
　　于是，乃至瑜伽师心欢喜，当无造作而唯观修真实义。若损身心等，若时当观诸一世间，如幻化、梦境、水月、光影，如是作意思惟。《佛说入无分别法门经》亦云:“以出世间智慧观之，见一切法如虚空中央。其后得，即见如幻化、阳焰、水月等。”
　　似此，明悟众生如同幻化，于一切众生发起大悲心，应当如此思惟，彼等愚夫未悟此深奥妙法之义，增益本已息灭诸法为有，心已颠倒而积累诸业及烦恼，长久飘荡轮回中，是故，我等务必明悟此等深奥妙法。次憩息之，又当如是，趣入诸法无相之三摩地。若心又极厌倦，当如前憩息而住。如是，以此次第，于一小时或巡夜半座，或一座间，乃至于所能，修真实义。
　　复次，若欲由三摩地起心，不解跏趺坐，作如是思惟，此等诸法，胜义上虽无自性，然如魔幻，因具诸因缘等故，若不伺察，仅生起欢喜等。是故，既不成断见，亦不成增益之际。于此，以慧观察，则无所缘，是故，亦不成常见及增益之际。
　　于彼，彼等离慧眼故，成为心颠倒者，贪著于我执而行诸业，于轮回中流转。彼等不住轮回，舍弃大悲者，亦不为有情圆满修行布施等婆罗蜜者，唯调伏自我之有情，未具方便故，堕入声闻及缘觉之菩提。
　　彼等虽悟众生无自性，然以大悲力，发愿拔济一切众生，如同魔幻师心无颠倒故，广行圆满福德资粮及智慧资粮。彼等证得如来果位，住于轮回，正行利乐一切众生之事。
　　彼等以智慧资粮之力，摒弃一切烦恼故，不堕于轮回。观一切众生，修行广大无量之福德资粮故，亦不堕于涅架。住于一切众生之近前。
　　如是故，彼等欲利乐一切有情，或欲证无住涅梁者，当知一切时精进广修福德资粮和智慧资粮。《佛说如来不思议秘密大乘经》中亦云：智慧资粮，即断除一切烦恼。福德资粮，即能使一切有情活命。世尊！如是故，诸菩萨摩诃萨，应勤精于智慧与福德二资粮。”③
　　《圣如来本生经》亦云:“诸如来生，非唯依一因。何以故？佛子!诸如来由无量十十万正因所成就。云何十也?如是，现行无量福德和智慧二资粮等。”④
　　《维摩诘经》云：“诸世友！如来之身定生于百门福德资粮，定生于一切善法，定生于无量善业。”⑤如是，缓缓解跏趺坐，顶礼安位十方之一切佛菩萨众，供养赞颂彼等已，念诵《普贤行愿品》等广愿文。
　　复次，为回向空性及大悲心要所摄之无上菩提，当勤修布施等福德资粮。彼由于妄想故，起善不善业增上故，令一切有情众生受善趣等果位而流转生死。若彼等全不思惟，全不造作，则能解脱生死。如是故，凡事全不思惟，亦不行布施等善业。当知布施等善行，唯为愚夫宣说。此等说法摒弃一切大乘，一切大乘佛法之根本即是大乘故，若其被摒弃，则摒弃一切佛法。
　　如是，宣说“全不思惟”者，放弃了真实妙观察智。正智之本即是妙观察智故，若其被放弃，则放弃了出世间慧。宣说“不行布施等善业”者，亦将布施等方便抛掷一侧。总之，方便智慧即是大乘。如《伽耶山顶经》云:“诸菩萨之道有二，云何二？谓方便及智慧。”⑥
　　《佛说如来不思议秘密大乘经》中亦云:“方便及智慧二道，摄一切菩萨之道。”⑦是故，摒弃大乘者，行大业障也。如是故，舍弃大乘者、少闻法者、视己见为殊胜之见者、对智者不敬者、未悟如来之言者、毁人毁己言行者、与教证相违而如涂有毒害的论说等，犹如有毒之食物，应被贤者们抛之九霄。
　　如是，彼若舍弃妙观察智，则舍弃了择法觉支的正菩提觉支。若无妙观察智，瑜伽师以何方便，将无始以来执着于色法等之心识安住于无分别？若言：“于一切法无任何忆念、心无所思，能趣入正法门。”此不符正理。若无妙观察，则将无法曾经体验之诸法安住于无忆念、不作意的状态。若言:“此等法我不忆念，心不作意，如是观修。”此“不忆念、不作意”，即是极为忆念、极为作意也。
　　若仅将“不忆念、不作意”的念想，视为无念、无思。应伺察何能使二者变为无。“无”本身不能成为因。又何能使无相、无思变为无分别妄想。若此为无分别，那么，昏迷时亦无忆念，心不作意故，能趣入无分别智也。除妙观察智外，别无能趣入真实“无念、无思”之途径。
　　虽已观修“无念、无思”，然若无妙观察，何能通达诸法无自性？诸法虽住于无自性中，然若无妙观察，彼等又无法明悟性空矣。未悟性空故，不能断灭障蔽。若是，那么，一切时中一切皆能自得解脱！
　　若彼瑜伽行者对一切法的记忆衰弱，或盲目地忆念，或心不作意，彼时实为迷妄故，岂能成为瑜伽师？若无妙观察而修习无忆念、心不作意等，实则修习愚钝也。是故，此已远离正智之光。
　　若言:“此既非记忆衰弱，又非愚夫之见。”彼时，亦无妙观察，岂能获证无念、无思?实忆念者，不可谓无念；实眼见者，亦不可谓未见。若修习此无念、无思，何能随念宿住?又何能成为佛法？譬如冷与热相违故，触到冷风时，不会产生热感。
　　瑜伽行者于三摩地平等住时，若有心识，彼时定有所缘。凡夫之识不可突变为无所缘。若无(识)，彼时何能明悟一切法皆无自性？何能断除烦恼？尚无证得四禅定之凡夫之心，不可断灭矣。
　　如是故，修习无忆念、无思惟者，应先修妙观察。唯有妙观察智，方能趣入无念、无思，别无他者。如是，瑜伽师以正智观察，能见胜义上一切法于三时中皆无生。彼时，彼当如是忆念、作意。胜义中本无三时故，无有任何体验之处，彼应如是忆念、作意。
　　是故，彼止息一切戏论故，已趣入无分别智。趣入彼故，能明悟性空。明悟彼故，能断灭一切邪见之网。依具方便之智故，善知世俗及胜义二谛。如是故，证得无障智慧故，亦能现证佛之一切法。如是故，若无妙观察智，则既不能证得正智，又不能断除烦恼障。
　　如《圣文殊游戏经》云:“文殊师利言：菩萨于诤论中云何能胜？女言：菩萨于一切法无所分别亦无所得，是名为胜。”⑧如是故，瑜伽师睁开慧眼，并持智慧之剑，当击碎诸烦恼之敌。以无畏安住故，而非像懦夫一样眨眼。
　　《月灯三昧经》亦云:“若修彼无我，于中生欣乐。是涅槃乐因，非感世间法。”⑨《经集》亦云:“我虽修习毗钵舍那而住，然若他者非入毗钵舍那之行，则是魔事。”⑩《圣解深密经》及《圣宝云经》等经亦云:“毗钵舍那即是妙观察正智之性。”
　　《圣宝云经》亦云:“以毗钵舍那伺察，通达无自性，即入无相。”⑾《圣楞伽经》云：“大慧！以智伺察，自相及共相不可得。是故，一切法无自性。”⑿若不入妙观察，世尊于诸经中宣说诸妙观察故，与彼相违。如是故，我等小智慧、小精进、不求多闻亦可，然世尊赞颂多闻故，于一切时不舍弃彼。《梵天所问经》亦云:“以心伺察不可思议之诸法，不如理矣。”
　　于彼，胜义上未生之诸法，圆满伺察。如同声闻等，观察彼等为无常、苦漏，彼等即入增益及损谤之际故，不符正理。为破此见故，诸经中云:“妙观察不能破也。”《梵天请问经》⒀云：“诸菩萨摩诃萨曰:‘于诸法虽以心思惟，但于彼不言、不衰，为彼云菩萨摩诃萨。’此经亦云：‘云何具精进者？’答曰：‘若时，伺察一切智为无所缘者。’”
　　此经亦云:“如理伺察诸法，彼等具慧。”又云：“彼等观诸法犹如幻化、阳焰等，分别观察。”如是，若于任何处听闻无可思议等词语，唯以听闻、思惟彼等而想知道真实义者具傲慢，为破除其傲慢，开示诸法分别明悟。
　　当知非如理之心也应被破除，而不应破除妙观察。若非如是，即与诸多教理相违。以闻思智，所悟之法，被应以修智观修，而非余者，犹如控驭烈马驶入正道。如是故，当知应以妙观察分别伺察。
　　彼虽是虚妄分别，然其为如理作意的自性故，彼中能生无分别智。是故，欲得彼智慧者，当知应依止彼。若生无分别智，犹如两钻木摩擦取火后，焚烧彼二木。彼后二者能焚烧等，于《宝积经》中云之。若言：“不行善业等一切业，尽业者能解脱。”此见与外道之见地无二。佛之经典中，只说尽烦恼而解脱，而未说尽诸业而解脱。
　　无始以来积累之诸业不能尽灭，因其无量故。恶趣道等，由于彼果，亦能生起余业。未断除烦恼故，若彼烦恼之因存在，则不能断灭诸业故。犹如若火未灭，则不能灭其光。彼诽谤毗钵舍那者，非能灭尽烦恼等，早已宣说。为灭尽烦恼故，依止毗钵舍那者，彼时，能断尽烦恼而得到解脱。断灭诸业者，无实义也。
　　若言：不作恶业者，若符正理。为何破除善业？若言：彼能使人堕于轮回故，则应破除。彼亦不符正理。我等因颠倒心所生起之行善者，堕于轮回。诸菩萨生起大悲心而回向阿耨多罗三藐三菩提者，不堕于轮回。
　　《佛说十地经》亦云:“行十善业者，彼等回向于正清挣故，分别能成就声闻、缘觉、菩萨及佛陀等”。 ⒁《宝积经》亦云: “譬如诸方流水，入大海已皆为一味。菩萨亦尔，以种种门集诸善根，回向阿耨多罗三藐三菩提皆为一味。”⒂
　　诸佛及菩萨之色身、严净佛土、光明、随众及大富自在等，皆是修行布施等福德资粮之果位，于诸佛经中由世尊说已。与彼等相违。若驳斥行善，也就驳斥了别解脱戒等。是故，剃发、剃须以及身着袈裟等也无实义。若不喜修习善业，就不喜以悲心流转轮回，亦不喜行众生之事。是故，彼远离菩提矣。
　　《解深密经》亦云：“我终不说一向弃背利益众生事者。一向弃背发起诸行所作者。当坐道场能得阿耨多罗三藐三菩提。”⒃
　　《优婆离请问经》亦云:“不行轮回之事者，即是诸菩萨犯戒之极。摄持轮回者，即是殊胜菩萨戒。”⒄
　　《维摩洁经》亦云:“以方便生是菩萨解，又无方便慧缚。有方便慧解，无慧方便缚。有慧方便解，无方便慧缚。”⒅①
　　《圣虚空藏经》亦云:“厌倦生死是为魔业。”⒆《经集》亦云: “但观无为于有为善根而生懈倦，是菩萨魔事。……虽知菩萨道，而不求修波罗蜜多道，是菩萨魔事。”⒇
　　此经亦虽云：“从贪著于布施等到贪著于般若，皆为魔业。”(21)然其意并非驳斥布施等，破除的是由我及谓我等执著，能取及所取之执著，以及布施中贪求回报等而生起的颠倒执著。由颠倒执著而修持的布施等，非能成为圆满清净故，即是魔业。
　　若非如是，禅定亦非所依处。若如是，如何得解脱？是故，为求回报而所行之布施等，非能圆满净除。《虚空藏经》云：“于诸有情简别行施是为魔业。”(22)
　　《回向三蕴经》(23)中亦云：“我非能将布施、持戒、忍辱、精进、禅定、智慧等于等舍中修行故，精进于贪求回报之布施，视戒律为殊胜而持戒，自他分明而修持忍辱等，皆应忏悔。”其意是由执著于种种所缘而生起颠倒心故，修持布施等，皆非清净。而非宣说于一切时中破除布施波罗蜜等。若非如是，若非仅指颠倒所缘等，则将布施等不作分别而一统破除。
　　《梵天所问经》亦云：“彼等一切行为皆是虚妄分别，无虚妄分别则是菩提。”彼宣说生灭时位之一切行为，如是故，是虚妄分别。住于无相无行之菩萨而言，无分别心即是菩提。非说余者。宣说胜义上布施等一切无生，而非说不行矣。
　　若非如是，燃灯佛以前，世尊所侍从之诸佛之名，世尊于一劫也难以数计，彼等佛何不驳斥世尊住于菩萨时期的诸善行？燃灯佛也未破除世尊之诸善行。尔时，燃灯佛观看(世尊)住于八地、寂灭戏论、住于无相，并开示教言，是故，未破其善行。
　　若诸菩萨住于八地，唯住于无相者，即将堕于寂静涅梁。于《十地经》等中亦驳斥之。若于一切时不行善行，即与上述教理相违。《梵天所问经》亦云：“布施不求任何回报，持戒亦非诽谤。”
　　大梵！诸菩萨具四法故，不会从佛法退转。何谓四法？即无数时劫住于轮回，对无数佛陀侍敬、供养，(若非行善法)与彼等相违。“唯有智力愚钝者行善，天资聪慧者非行矣。”言之无理。从初地到十地的诸菩萨，皆行布施等善行，其余波罗蜜多亦非不行。
　　入地者皆非愚钝也。《优婆离请问经》亦云:“于无生法诸菩萨修忍辱，亦行布施、大布施及极大布施等。”(24)《经集》亦云：“修持六波罗蜜多之诸菩萨，以如来幻术行。”(25)如是称赞。如来幻术极速，别无余极速者。除六波罗蜜多及十地外，别无诸菩萨迅速入正果之道。彼如逐渐净除心续之垢，逐次得清净。于诸经云之。
　　《圣楞伽经》及《十地经》等云：“得此智已知无境界，了诸地相即入初地。心生欢喜次第渐进，乃至善慧及以法云。”(26)是故，除悉地及六波罗蜜多外，别无顿入佛城之门。世尊于其他佛经中亦无开示。
　　谓禅定摄六波罗蜜多故，只行禅定，就等于修行一切波罗蜜多，是故，宣说非行布施等六波罗蜜多者。此不符正理。若彼如是，若以牛粪作坛城，其内亦摄六波罗蜜多故，唯作坛城而不修行禅定等。趣入声闻之平等舍，亦不生形相等一切故，如是已圆满六波罗蜜多。诸声闻及菩萨亦无分别矣。
　　诸菩萨于一切处，当行圆满六波罗蜜多故，世尊宣说每一波罗蜜多皆摄一切波罗蜜多，而非宣说当行唯一波罗蜜多。
　　《圣方广摄诸法经》亦云：“菩萨如是具足修行六波罗蜜。乃能成就无上菩提。彼愚痴人信己自执作如是说。菩萨惟学般若波罗蜜。勿学余波罗蜜。以般若波罗蜜最殊胜故。作是说者是义不然。何以故。阿逸多。往昔迦尸迦王学菩萨时。舍所爱身头目髓恼（脑）。尔时此王岂无智慧。弥勒白佛言。世尊。诚如圣说实有智慧。佛告阿逸多。我从昔来经无量时。具足修行六波罗蜜。若不具修六波罗蜜，终不得成无上菩提。如是世尊。佛告阿逸多。如汝所说。我曾往昔于六十劫。行檀波罗蜜、尸罗波罗蜜、羼提波罗蜜、毗梨耶波罗蜜、禅那波罗蜜、般若波罗蜜各六十劫。彼愚痴人妄作是说。准修一般若波罗蜜得成菩提。无有是处。彼怀空见故作如是不净说法。”(27)
　　若唯修空性理，犹如声闻，堕于寂静涅槃之际。彼故，当行具方便之智慧。如是故，龙树菩萨于《经集》中云：“于离善巧方便之深奥菩萨妙法，当知彼为非精进处。”(28)在此，引《圣维摩诘经》等经典，而非龙树所说。具智慧的智人，当知非应舍弃具教理之世尊之言而跟随愚夫之言。
　　《圣宝髻经》亦云：“以布施等无量善业为方便，修行极殊胜之性空理”。(29)而非只修空性。《宝积经》亦云:“迦叶！譬如有大国王，以臣力故能办国事。菩萨智慧亦复如是，方便力故，皆能成办一切佛事。”(30)
　　如是故，若只修性空，则入涅槃寂静。世尊于《圣如来密经》中云:" 心续不置于无所缘中，当知善巧修行方便”。“彼故，善男子！当知如是，如火焰有因而燃，若无因火则灭，有所缘而心续燃，若无所缘心则灭。于彼，具善巧方便之菩萨圆满证得般若波罗密多故，既明一切所缘本已寂灭，又不寂灭善根所缘。既非生起烦恼所缘，亦非舍弃波罗密多修行。空性之所缘分别观察，而于一切众生生起大悲心。善男子！菩萨具善巧方便而修得般若波罗密多者，能证得自在”等广说。(31)
　　又云:“此如是等或有所缘，而诸菩萨无有不于一切智智现前法门中住。又诸菩萨于一切所缘法中，皆悉回向菩提，此即是名菩萨善巧方便觉了一切法通达观察。寂慧！譬如所有三千大千世界世界一切大地随诸所生，无有不是一切众生受用之所。彼诸菩萨亦复如是，所有一切所缘境界，无有不是善巧方便。菩萨共所受用菩提道分，无不成熟菩提道法。”(32)等广说。
　　如是，诸多佛经中亦开示诸菩萨当行智慧及方便。虽自己不能精进于布施等福德资粮，然不可向他人如此开示。如是行，即损人害己也。似此，菩萨无论如何也以妙观察伺察，并修行布施等一切福德资粮，以教理开示。
　　彼故，具妙观察之智者，当知少闻而傲慢者之所言，如同剧毒一样舍弃。龙树等智者之言，如同甘露一样珍惜。于一切有情生起大悲心，如同魔幻师，非成为颠倒故，一切善行及拔济众生等，为证得阿耨多罗三藐三菩提回向而精进修行。
　　《佛说法集经》云:“如世间幻师，发心度幻人，彼幻不着幻，以未曾有故，知三界如幻，发大菩提心，为度诸众生，实知彼众生，自身如虚空，众生自性空”。(33)
　　如是，时常敬礼方便及智慧，串习之心续逐次圆满成熟，上上进而刹那出现圆满故，若观修真实义之际，则明悟出世间智慧，即离虚妄分别之网、明了法界、离垢而不动，犹如油灯置于无风处。彼时，证得法之真际，证得初地，入见道也。
　　彼又逐次证得以上诸佛地，犹如黄金，净除其一切障。证得无贪念、无执著之智慧，亦证得一切功德之体佛地，也已证得圆成所求。如是故，若欲证得佛位，当知精进于中观之道。
　　
　　如是宣说中道义，
　　愿我所得之资粮，
　　彼能令一切众生，
　　悉皆证得中道义。
　　圣者远离嫉妒等污垢，
　　以诸功德无厌犹如海，
　　分别宣说妙法令众持，
　　如喜天鹅湖中取乳汁。
　　是故众多善贤者，
　　断除偏见之纷扰，
　　愚者善说之法中，
　　一切唯当受持之。
　　
　　游方僧莲花戒所撰《修习次第》之后篇业已圆满，天竺堪布桥迦瓦玛及译师僧智军等，由梵译藏且抉择。
　　
　　
　　
　　
　　
　　
　　
　　
　　
注释：
　　①此译文引自大正藏《大乘入楞伽经》卷2，〔唐〕实叉难陀译。
　　②此译文引自大正藏《大乘宝云经》卷5， [梁〕曼陀罗仙共僧伽婆罗译。
　　③此文在汉译本《佛说如来不思议秘密大乘经》中译为:“若诸菩萨修智慧行。即能断除一切烦恼。若诸菩萨修说法行。即能成就无碍辫才。智慧若诸菩萨修胜福行。即能长养一切有情。”见《大正藏·大宝积经》，密迹金刚力士会(密迹金刚力士经七卷)(卷8-14), ([西晋〕竺法护译)，《佛说如来不思议秘密大乘经》，〔宋〕法护译。
　　④此经梵文名称为……。未找到此经的藏译本及汉译本。
　　⑤莲花戒未引完整的段落，这是总括性文句。汉译本《维摩洁经》中的完整的译文    是:“佛身者即法身也。从无量功德智慧生。从戒定慧解脱解脱知见生。从慈悲喜舍生。从布施持戒忍辱柔和勤行精进禅定解脱三昧多闻智慧诸波罗蜜生。从方便生。从六通生。从三明生。从三十七道品生。从止观生。从十力四无所畏十八不共法生。从断一切不善法集一切善法生。从真实生。从不放逸生。从如是无量清净法生如来身。诸仁者。欲得佛身断一切众生病者。当发阿耨多罗三藐三菩提心。如是长者维摩诘。为诸问疾者如应说法。令无数千人皆发阿耨多罗三藐三菩提心。”大正藏《维摩诘经》(所说经弟子品第三)。
　　⑥此经有四个汉译本，即《伽耶山顶经》，北魏菩提流支译:《佛说象头精舍经》，隋毗尼多流支译，《大乘伽耶山顶经》 (1卷);《文殊师利问菩提经》(1卷)姚秦鸠摩罗什译。此文在《文殊师利问菩提经》中译为:“菩萨摩诃萨略道有二。以是略道疾得阿耨多罗三藐三菩提。何等为二。一者方便。二者慧。”大正藏《文殊师利问菩提经》。
　　⑦此文在汉译本《佛说如来不思议秘密大乘经》中译为:“菩萨修福行故。即能圆满善巧方便波罗蜜多。修智行故。即能圆满般若波罗蜜多。故此二行即是菩萨二种圣普摄一切道行。”大正藏《佛说如来不思议秘密大乘经》，〔宋〕法护译。
　　⑧此译文引自大正藏《大庄严法门经》，〔隋〕那连提耶舍译。
　　⑨此译文引自大正藏《月灯三昧经》，〔高齐〕那连提耶舍译。
　　⑩此论典在汉文大藏经中称为《大乘宝要义论》，〔宋〕法护等译。汉译本《大乘宝要义论》中未找到对应的文句，但有内容相似的译文，即“……虽于相应观行相续所行。而不为诸有情如应教示。是菩萨魔事。”……虽复伺察胜慧。而不取大悲所缘之境。是菩萨魔事。”大正藏《大乘宝要义论》。
　　⑾此文在大正藏《圣宝云经》中译为:“作观察已。心境二法悉无所有而通达空、通达空故为修无相。”大正藏《圣宝云经》。
　　⑿此文在汉译本《圣楞伽经》中译为:“复次大慧。何故一切法不生。以离能作所作无作者故。何以一切法无自性。以证智观自相共相不可得故。”大正藏《圣楞伽经》。
　　⒀此经未找到汉译本，译文无从对照。
　　⒁这段话是可能是总括性文句，汉译本《佛说十地经》中未找到完全对应的译文，但有此意，如：“从此已上由慧行相修习。即此十善业道心狭劣故。怖三界故。阙大悲故。从他闻声而解了故。随声闻行故。成声闻乘。又从此上修治清净十善业道。非他所引自觉悟故。阙大悲方便故。悟解甚深缘起性故成独觉乘。复从此上修治清净十善业道。由心广大无限量故。具悲悯故。方便善巧之所摄故。发大愿故。不舍一切诸有情故。现观如来无量智故。能成菩萨诸地清净到彼岸。净广大正行。又此上上十善业道。以一切种得清净故。乃至能成诸佛十力及余一切佛法修证。是故我今于同出离。遍于一切行相清净出离之中应作加行。”大正藏《佛说十地经》卷2，〔唐〕尸罗达摩译。
　　⒂ 此译文引自大正藏《宝积经》卷第112，失译附秦录勘同编入，普明菩萨会第四十三。
　　⒃ 此段译文引自大正藏《深密解脱经》，〔唐〕玄类译。
　　⒄ 汉译本《大宝积经·优波离会》中未找到对应的文句，但有相似的记载，如:“尔时世尊告优波离言。若诸菩萨修行大乘如恒沙劫。贪心相应而犯戒者。其罪尚轻。若一嗔心而犯于戒。其罪甚重。何以故。因贪犯戒摄受众生。因嗔犯戒弃舍众生。优波离。所有诸结能摄众生。菩萨于此不应生畏。所有诸结能舍众生。菩萨于此应生怖畏。优波离。”大正藏《大宝积经》(二四)优波离会，〔唐〕菩提流志译。
　　⒅ 此译文引自大正藏《维摩诘所说经》，〔姚秦〕鸠摩罗什译。
　　⒆ 此译文引自大正藏《大集大虚空藏菩萨所问经》，〔唐〕不空译。此经有两个汉译本，一是《虚空藏品》(卷14-18)，〔北凉〕昙无谶译；《大集大虚空藏菩萨所问经》8卷，〔唐〕不空译。
　　⒇ 此译文引自大正藏《大乘宝要义论》卷3，〔宋〕法护等译。
　　(21)在汉译本中未找到与此相应的译文，但有相似之意思，即“于有戒有德人所求行布施。于破戒人所而生毁谤。是菩萨魔事。”《大乘宝要义论》，〔宋〕法护等译。
　　(22)此译文引自大正藏《大集大虚空藏菩萨所问经》卷3，〔唐〕不空译。另一汉译本《圣虚空藏经》中译为:“于众生生异想是为魔业，行施望报是为魔业。”《大方等大集经》卷15，虚空藏品，〔北凉〕昙无谶译。
　　(23)未找到此经的汉译本。
　　(24)汉译本《大宝积经·优波离会》中这样翻译的：“于无生法忍菩萨。应住三施。何等为三。所谓王位布施。妻子布施。头目支分悉皆布施。如是施者名为大施。名极妙施。”大正藏《大宝积经》优波离会，〔唐〕菩提流志译。
　　(25)大正藏《大乘宝要义论》中未找到与此完全相应的译文，但有这个意思，即如“何名如来神通行菩萨人。譬如有人欲过如前佛刹微尘数世界。乃至其人求佛神通行随路而去。妙吉祥。于汝意云何。是人速能过尔所世界不。妙吉祥白佛言。世尊是人一刹那间发是心时。即能速过尔所世界。佛言。妙吉祥。如是如是。或有菩萨发大菩提心已。乃至善解大乘最上甚深广大义理。常为救度一切有情。发大菩提心慈悲摄受。子六波罗蜜多四摄法等发勤勇心已。复令他人亦如是安住。此名如来神通行菩萨人。”《大乘宝要义论》，〔宋〕法护等译。
　　(26)译文引自大正藏《圣楞伽经》。藏译文中写为：“如来地”，而汉译本中译为:“善慧及以法云。”
　　(27)此译文引自大正藏《大乘方广总持经》，〔隋〕毗尼多流支译。
　　(28)汉译本大正藏《大乘宝要义论》中这样翻译的:“此所宣说甚深正法。应生胜解广大称赞。数于彼彼经中专勤听受不离善巧方便菩萨应当如是勤行说甚深法。”《大乘宝要义论》〔宋〕法护等译。
　　(29)汉译本《宝髻菩萨品》中这样翻译的：“是名一切行空。”大正藏《大方等大集经》卷2s，宝髻菩萨品第十一之一，〔北凉〕昙无谶译。
　　(30)此段译文引自《宝积经》，卷112，失译附秦录勘同编入，普明菩萨会第四十三。
　　(31)汉译本《佛说如来不思议秘密大乘经》中译为:“佛言寂慧。有所缘心如火炽然。若无所缘及无所作即不炽然.不炽然法此名近寂。又如大火有薪即然无薪即灭。所缘心火炎炽亦然。若无所缘心火自灭。寂慧当知。具兽巧方便菩萨。于般若波罗蜜多清净所缘法中。平等了知善根所缘胜法而不息灭.烦恼所缘染法制令不起。波罗蜜多胜法常令增进。魔业烦恼所缘染法永令断灭。菩提分法清净所缘不应弃舍。声闻缘觉意乐所缘而不取着。一切智心最上所缘不应舍离。于空所缘审谛伺察。一切众生大悲所缘深生愿乐。”大正藏《佛说如来不思议秘密大乘经》，〔宋〕法护译。
　　(32)此译文引自大正藏《佛说如来不思议秘密大乘经》，〔宋〕法护译。
　　(33)此译文引自汉译本大正藏《佛说法集经》，〔北魏〕菩提流支译。
　　
　　
　　
　　
　　
　　
　　
　　